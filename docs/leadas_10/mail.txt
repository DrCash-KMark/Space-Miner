Addig is a grafikus tervekkel kapcsolatos infók itt olvashatók:
-----------------


Menürendszer, grafikus felület felhasználói képe:
- hogyan fog kinézni a pálya (kb screenshotok)
- hogyan néznek ki a szereplők (jelölések, ikonok stb.) Nyugodtan lehet piros négyzet, betű dobozban, stb, nem kell semmi csilivili.
- hogyan lehet vezérelni a programot:
-- menük (menüpontokkal, gombok, billentyűk, egér stb.) Lényegében minden, a végső rendszerben elérhető use-case itt valahol meg kell jelenjen.

A felület működésének elve, a grafikus rendszer architektúrája:
- osztálydiagram a grafikus felülethez (új osztályok)
- osztálydiagram a modellhez: min kellett változtatni

A fenti kettőt össze lehet rakni egybe, és elég az új vagy módosított elemeket rátenni, ami nem változott, azt nem kell.
Kerüljük a draw metódus bevezetését a modellen!!! A modell ne tudjon arról, hogy hogyan zajlik a megjelenítés. Valami observer szerű minta
általában a legjobb. Modell elemek a megfigyeltek, a grafikus elemek a megfigyelők, akik rajzolnak. A modell persze így változhat (pl. addObserver metódus, de ne kapjon olyat, hogy pl. kék az űrhajós és ez-meg-ez a kiterjedése, mert ez a megjelenítő osztály felelőssége).

- szövegesen részletezni a grafikus elemek működését (mi a működés elve, pl. minden modell-elemhez van egy view, amelyik értesül a változásokról, ki kinek szól, a movell ad infót a viewnak, vagy a view kér infót a modelltól, stb). Cél az, hogy a modellhez minél kevésbé kelljen hozzányúlni. Ha holnapután VR sisakkal is akarjuk játszani a játékot, a modellt ne kelljen átírni.

- ha új pályaformátum (leíró nyelv) kell a grafikus infók miatt:
-- új/kiegészítő pályaformátum specifikációja (pl. egyes aszteroidák pozíciója a képernyőn). Ez kb olyan, mint hogy egy banki  rendszerben nyilvántartunk adatokat, ez működik is, de megjelenítéskor meg kell mondani, hogy most a lakcím az ilyen-és-ilyen formátumban jelenik meg. Ettől a belső modell nem módosul.


Grafikus objektumok felsorolása:
- katalógusszerűen: attribútumok, függvények leírása, mint korábban.

Kapcsolat az alkalmazói rendszerrel:
- hogyan épül fel a modell és a grafika, hogyan állítódnak be a kapcsolatok
- a modell elemeit hogyan vezérli a grafikus felület
-- pl. egy billentyűleütés, egérkattintás hatására melyik függvény
hívódik meg, és annak mik a hatásai
- szekvencia diagramok:
-- felépítésre
-- kapcsolatok beállítására
-- vezérlésre
-- kirajzolásra / megjelenítésre