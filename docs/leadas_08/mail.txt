Kedves csapat!

A szkeleton beadásra 20-ból 20 pontot adtam.

Észrevételek:
---------------------------------
Minden rendben.
---------------------------------

A prototípus koncepciójára 20-ból 10 pontot adtam.

Észrevételek:
---------------------------------
Nyersanyagok kezelését specifikusan kellene megoldani: csak az urán robban, csak a jég szublimál. Kapu mozgása hibásnak tűnik: ha két szomszédos aszteroidára kerül a két szomszédos kapu, majd továbbmennek, akkor megszüntetik az aszteroidák szomszédságát. Parancsok specifikációja hiányos: id-k lehetséges értékei nincsenek megadva, property-k nevei és azok lehetséges értékei nincsenek megadva, viselkedések leheséges értékei nincsenek megadva. Ezalapján a doksi alapján nem lehet teszteseteket írni.  A save csak egy állapotot tud menteni, nem lehet így köztes lépéseket ellenőrizni. A kimeneti kiírások sorrendje sem specifikált. Kapun való áthaladás nincs tesztelve. Kapuk mozgása nincs tesztelve. 7.4-es szakasz hiányos. Parancssorból gradle nélkül futtathatónak kell lennie a teszteknek. Lehessen egy kiválasztott tesztet futtatni, vagy az összeset. A segédprogram írja ki, hogy melyik teszt sikeres, melyik nem.
---------------------------------

A következő anyagról leírás:
---------------------------------
Objektumok és metódusok tervei:
- minden metódusnak meg kell lennie (private, protected, public, minden)
- metódusokban az algoritmusok leírása olyan szinten, hogy a programozó implementálni tudja, ne kelljen kitalálnia semmit
- ha az objektumnak van állapota, akkor state-chart is kell mellé
- a hosszabb algoritmusokhoz (legalább 3 sor) kell activity diagram is, de legalább egy pszeudokód-leírás. Java, C#, C++, stb. kódrészlet itt tilos!

Tesztek részletes tervei, leírásuk a teszt nyelvén:
- pályák megadása a pályaleíró nyelven (ha van)
- bemenet megadása a bemenet nyelvén, amit majd a kész programmal meg lehet etetni. Az itt megadott inputot el kell fogadja a kész szoftver!
- elvárt kimenet megadása a kimenet nyelvén. Pontosan ezeknek kell kiíródnia helyes működés esetén (ahol random elem van, ott ezt bele lehet írni, de a determinisztikus részek elvárt kimenetét itt kell rögzíteni).

Tesztelést támogató programok tervei (mindennek parancssorból kell működnie):
- egy teszt lefuttatása hogyan fog zajlani
- minden teszt lefuttatása milyen támogatással, ha külön program kell, azt itt kell megtervezni
- elvárt és tényleges kimenet összehasonlítása hogyan zajlik? (kell rá támogatás, ne a tesztelőnek kelljen többszáz sort kézzel átbogarásznia)
---------------------------------

Ha van még kérdésetek, akkor a konzultáción megbeszéljük.

Üdvözlettel:
Simon Balázs